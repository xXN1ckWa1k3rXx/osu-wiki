---
no_native_review: true
outdated: true
outdated_since: 3c596a71cc876a14daabb7af66321a16db3885f6
---

# Storyboards

![Deze scène wordt getoond terwijl je Walkie Talkie Man speelt.](img/Sbpassing.png "Deze scène wordt getoond terwijl je Walkie Talkie Man speelt")
![Dit wordt getoond wanneer je miste of een 50 kreeg in jouw vorige gespeelde combo.](img/Sbfailing.png "Dit wordt getoond wanneer je miste of een 50 kreeg in jouw vorige gespeelde combo.")

Een **storyboard** is een op maat gemaakte achtergrond die samen met een [beatmap](/wiki/Beatmap) komt, vaak als decoratie of soms ook om de gameplay te veranderen. Een storyboard kan bestaan uit zowat alles, maar meestal zijn ze opgebouwd uit visuele effecten om een beatmap mooier en kenmerkend te maken voor gebruikers. Storyboards zijn geïnspireerd op de geanimeerde achtergronden uit  [Osu! Tatakae! Ouendan](/wiki/Disambiguation/Ouendan). Net zoals in dat spel kunnen storyboards veranderen afhankelijk van de prestaties van de speler in het spel en kunnen er verschillende dingen worden weergegeven naargelang hoe goed de speler het doet.

Storyboards worden opgeslagen in beatmap-bestandsmappen als ofwel losstaande [`.osb`-bestanden](/wiki/osu!_File_Formats/Osb_(file_format)) of extenesies op de `[Events]`-sectie van een [`.osu`-bestand](/wiki/osu!_File_Formats/Osu_(file_format)). Hierdoor is het mogelijk om verschillende storyboards te maken voor verschillende moeilijkheidsgraden binnen een [beatmap](/wiki/Beatmap).

Storyboards zijn vaak erg moeilijk om te maken en vergen veel tijd en expertise in standaardanimatie en het creëren van graphics. osu! heeft een [design editor](/wiki/Beatmap_Editor/Design) binnen de [beatmap editor](/wiki/Beatmap_Editor) om het maken van storyboards te vergemakkelijken, maar de meest gedreven storyboardmakers kiezen er vaak voor om in plaats daarvan rechtstreeks via [storyboard scripting](/wiki/Storyboard/Scripting) te werken. Veel creators kiezen ervoor om programma's te schrijven in volwaardige programmeertalen om storyboard scripts te genereren, omdat het produceren van complexe visuele effecten een grote hoeveelheid storyboard code nodig kan hebben.
